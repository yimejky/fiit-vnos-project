# FIIT - VNOS - Project

Autor: **Nikolas Tomaštík**

## Zadanie
Navrhnite a zrealizujte riešenie pre inteligentný uzamykateľný trezor s využitím vývojovej dosky Raspberry Pi. 
Trezor sa bude dať otvoriť pomocou vnútornej zámky ovládanej motorčekom. Pre odomknutie sa používateľ musí 
autorizovať (napr. pomocou kamery, mikrofónu, RFID čítačky, či hesla zadanom na displej), poprípade požiadať majiteľa 
o diaľkové odomknutie. Riešenie môžete rozšíriť na monitorovanie obsahu, či o funkcionalitu kancelárskeho terminálu.

Hlavným cieľom je vytvoriť riešenie pre firmu, ktorá rieši problém s odkladaním kľúčov a čipov od áut. Firma sa 
zaoberá autodopravou a šoféri si musia medzi sebou vymieňať kľúče, poprípade kľúče odovzdať riadiacemu nadriadenému. 
Tento proces komplikujú nočné hodiny, či časové okná medzi jazdami. Takéto riešenie by zautomatizovalo celý proces a 
poskytlo záznamy o prístupe a výmene obsahu.
